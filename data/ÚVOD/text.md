Dark patterns jsou manipulativní metody, obsahující kontrolovanou práci s jazykem, barvami, tvary, prostorem a hierarchií a zároveň chytře pracují s uživatelskými návyky, reflexí a intuicí návštěvníka (případně specifické skupiny návštěvníků) především při návštěvě webových stránek, ale i obecně v digitálním prostředí. Z hlediska designu jde o tenkou hranici mezi přesvědčováním a záměrnou manipulací, takže je v případě „chycení se“ těžké se dožadovat jasných pravomocí. Tyto triky jsou jakýmsi digitálním ekvivalentem praktik u nás známých ‚šmejdů‘, kteří neberou v potaz naše zájmy a rozhodnutí, ale psychologickými kličkami, oklikami a hledáním slabých míst, se nám snaží prodat informaci či produkt a dotlačit nás k rozhodnutí, které bychom pravděpodobně sami neprovedli. Do pasti se lze chytit velmi snadno jen pouhou nepozorností, či nedostatkem času...