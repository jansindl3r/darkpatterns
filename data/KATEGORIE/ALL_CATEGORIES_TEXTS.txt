Následující kategorie slouží jako přehled manipulativních metod, na které můžeme v digitálním prostředí narazit. Modré pozadí jsou interaktivní ukázky, oranžové jsou ilustrativní. Nejlepší obranou je o nebezpečí vědět a tím mu předcházet.


Švábí motelZaložení účtu je ve srovnání s jeho zrušením násobně náročnější a vyžaduje více úkonů — např. zrušení prémiového předplatného, nebo celkové zrušení účtu. Postup zrušení je často neintuitivní, je třeba se zorientovat v jeho umístění. V nejhorším případě je ke zrušení vyžadován osobní telefonát, osobní návštěva, nebo zaslání dopisu o zrušení.

(hint: Klikáním se dostaň až ke zrušení účtu)


Privacy ZuckeringJde o manipulaci k veřejnému sdílení mnohem více osobních informací, než jsme skutečně zamýšleli (pojmenováno podle gen. ředitele Facebooku Marka Zuckerberga). Příkladem je situace odstranění aplikace, kdy se zobrazí upozornění, že aplikace sice odstraní všechna data ze zařízení, avšak v cloudu data zůstanou.

(hint: Smaž aplikaci a sleduj změnu)


Skryté poplatkyObvykle tato situace nastane při on-line nakupování. V posledním kroku zjistíte, že vám jsou naúčtovány nečekané poplatky (např. poplatky za zařízení objednávky, za rezervaci), které nebyly v předchozích krocích zmíněny. 

(hint: Klikni na zelené tlačítko a sleduj změnu ceny)


Skryté přeplatnéÚčtování poplatků uživatelům pod záminkou jednorázového poplatku nebo bezplatné zkušební verze. Příkladem je registrace pro Netflix, kdy je použitý výrazný vizuální apel (barevný CTA button) k informování o účtování poplatků až po ukončení volného měsíce, zatímco doplňující informace o nepřerušených platbách jsou umístěné ve spodní části stránky malým a nevýrazným písmem.


Limitovaná nabídka 
(sociální tlak)Vizuální upozorňování na to, že „v nejbližší době“ dojde k vyprodání nabídky, vypršení času, což vytváří tlak na rychlé dokončení objednávky. Ukázkovými případy jsou upozornění na rezervačních stránkách (Booking.com, Hotel.com): zbývají poslední dva pokoje. Na stránce je simulace sociální aktivita imaginárních zákazníků k vytvoření pulsující nákupní horečky. Pokud je součástí časomíra, po jejím uběhnutí se nic nestane.


Confirmshaming (sociální tlak)Možnost odmítnutí je formulována takovým způsobem, aby uživatele zahanbila. Za pomoci zahanbujícího textu doplněného o emocionálně zabarvenou ilustraci (smutek, lítost, případně nenápadná urážka). Uživatel je donucen litovat svého rozhodnutí, aby si odhlášení/zrušení rozmyslel. 

(hint Klikni na tlačítko)


Nutnost přihlášení (sociální tlak)Uživatel musí provést přihlášení, nebo si vytvořit nový účet (a tedy sdílet informace o jeho profilu), jen aby mohl navštívit webovou stránku. Některé soubory cookies fungují tak, že i v případě neodsouhlasení, nebo použití adblocku, nám neumožní na stránku vůbec vstoupit.


Falešné recenze (sociální tlak)Ohlasy na stránce produktu jsou formulovány roboty, případně generovány tak, aby hodnotily produkt co nejvyšším počtem kladných hodnocení pod záminkou promování produktu. Dalším krokem je pak tzv. Blemishing effect (Pošpiňující efekt), který zobrazuje několik negativních recenzí (může jít i o reálné recenze, ale umístěné na správné místo), které chytře podpoří prodej vybraných produktů.


Falešná CTA tlačítka 
(vizuální zmatení)Reklamy jsou vizuálně maskovány jako nereklamní druh obsahu nebo navigace, aby přiměly návštěvníka na ně kliknout (CTA — Call To Action — tlačítko. Využívá se zde výrazného grafického jazyka k oklamání, nebo nasměrování uživatelů jiným směrem (např. falešná tlačítka Confirm, OK, Download).

(hint: Klikni na to PRAVÉ tlačítko)


Falešná volitelná tlačítkaZaškrtávací políčka se zobrazují jako přepínací tlačítka (tzv. radio buttons), takže uživatel má na základě zkušenosti větší sklon vybrat pouze jednu možnost, která se hodí dotazujícímu subjektu.

(hint: Vyzkoušej si falešná přepínací tlačítka)


Falešné novinové titulky (vizuální zmatení)‚Clickbait‘ metody tvářící se jako reálná a významná zpráva s vizualitou relevantního zdroje (BBC, ČT atp.). Cílem je odvést naší pozornost a v zájmu zjištění bližších informací se dostat na reklamní stránku, kterou jsme navštívit neplánovali.


Falešné příchozí zprávy (vizuální zmatení)Součástí „clickbait“ metody se na stránce zobrazují vyskakující falešné notifikace, simulující příchozí zprávu, mail, nebo upozornění ze sociálních sítí atp. Po jejich otevření jste přesměrováni na reklamní stránku.


Falešný antivirParadoxním příkladem jsou antiviry, které po nainstalování přenesou vir (např.: malware/adware MacKeeper, nebo příliš agresivně se chovající Windowsovský antivir Avast s automatickou volbou primárního antiviru bez uživatelského souhlasu).


Žádné tlačítko zpět (vizuální zmatení)Okna s upozorněním, která nenabízejí leave button — všechny možnosti vedou k potvrzení akce. Např.: uživatel Instagramu je pod tlakem, aby si zapnul oznámení, ovšem s možnostmi „Not now“ a „OK“. Spotify app nabízí pouze „Not now“. Možnost „Cancel“ není k dispozici a aplikace mu bude nadále nabízet upozornění, dokud potvrzení nepodlehne.


Hard click reklamní oknoMetoda, která ve formě adware/malware vyskakovacích oken nutí návštěvníka po kliknutí kamkoliv (zavřít, potvrdit, plocha reklamy) nalákat na reklamní sdělení. Klasickým příkladem, který už je spíše na ústupu (je už příliš rozeznatelný), je oznámení o výběru vaší IP adresy a získání odměny v podobě nového telefonu, sluchátek atp.).

(hint: klikni kamkoliv)


Prázdný košík (vizuální zmatení)Bílá plocha jako „prázdné místo“ v online nákupním košíku chytře upozorňuje na nutnost „zaplnit“ košík dalšími položkami (např. Amazon). Ze stejného důvodu se například zvětšují nákupní vozíky v obchodech. 


Nucené scrollováníNávštěvník je donucen scrollovat napříč desítkami produktů, než se dostane k místu, které potřebuje. (např. portál Megaknihy.cz vás v posledním kroku internetové objednávky donutí prohlédnout a scrollovat napříč obrovským množstvím produktů, abyste až na úplném konci mohli potvrdit objednávku).

(Hint: Scrolluj co to dá)


Nucený swipeMetoda clickbaitu pro dotykové obrazovky. Součástí reklamy je umělé smítko nebo vlas, které v momentě smetení nechtěně provede klik a otevře reklamu.


GamificationGamifikace je technika marketingu, která za pomoci herních mechanismů, designu a myšlení v neherním prostředí zvyšuje zájem, loajalitu a nadšení uživatelů. Jedná se o zábavnou metodu, která však může obsahovat jiné manipulativní prvky, na které je vhodné dát si pozor (skryté poplatky, či falešná CTA tlačítka).


Neviditelné písmoDůležité nápisy a texty jsou napsané nevýrazným, nebo částečně skrytým písmem. Výrazně nesrozumitelné jsou texty vysázené podobnou barvou jako je pozadí (šedá na bílé). Většinou jde o obchodní podmínky, Unsubscribe tlačítka ve spodních částech mailu, nebo X buttons k zavření okna. U nabídky produktů na e-shopu se ceny nepíší tak výrazně z důvodu, aby neodklákávaly zákazníkovu pozornost (Amazon atp.).

(Hint: Lupa ti pomůže přečíst nápis)


Špatné UINavržené prostředí interface (to co na webu vidíme a na co klikáme), může být záměrně navrženo s manipulovatelným záměrem. Tlačítka na dotykových obrazovkách jsou miniaturní a bez prostoru kolem a návštěvníci mohou snadno kliknout na nabízenou reklamu. Příkladem je Exit full screen mode button na Youtube při přehrávání, který je malý a přímo hraničí s tlačítkem nabízeného dalšího videa, případně reklamního videa, na které spíš nechtěně kliknu.


Dvojitý negativ (matoucí jazyk)K manipulaci návštěvníka je použitá komplikovaná skladba věty. Typickým příkladem je dvojitá negace v otázce, která vyžaduje i negativní odpověď, což je matoucí. Při vyplňování formuláře odpovídáte na otázku, která na první pohled působí tak, že se ptá na jednu věc, ale při druhém přečtení zjistíte, že je formulovaná způsobem, aby nebyla okamžitě srozumitelná.

(Hint: Kliknout, či nekliknout?)


Přidružená slovaSoučástí textu jsou jiná nesouvisející slova, která podvědomě vnímáme jako součást hlavního textu. Slova jako „Zdarma“ nebo „0 Kč“ nás pak ovlivní v pocitu nižší ceny a lákavější nabídky.
